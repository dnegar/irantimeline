# گاه‌شمار ملی شدن صنعت نفت

- این گاه‌شمار با استفاده از داده‌های [موزه و اسناد صنعت نفت ایران](http://www.petromuseum.ir/content/25/%D9%83%D8%A7%D9%88%D8%B4-%D8%AF%D8%B1-%D8%AA%D8%A7%D8%B1%D9%8A%D8%AE-%D9%86%D9%81%D8%AA/1381/%DA%AF%D8%A7%D9%87-%D8%B4%D9%85%D8%A7%D8%B1-%D9%85%D9%84%DB%8C-%D8%B4%D8%AF%D9%86-%D8%B5%D9%86%D8%B9%D8%AA-%D9%86%D9%81%D8%AA) ایجاد شده است.

...گاهشمار
- ۷ آذر ۱۳۲۳
  : دکتر مصدق طرح دو فوریتی در مورد ممنوعیت واگذاری امتیاز نفت به خارجیان را به مجلس ارائه كرد.
- ۱۱ آذر ۱۳۲۳
  : طرح دوفوریتی دکتر مصدق در مورد ممنوعیت واگذاری امتیاز نفت به خارجیان، در مجلس به تصویب رسید و به صورت قانون درآمد.
- ۱۵ فروردین ۱۳۲۵
  : موافقت‌نامه معروف به قوام ـ سادچیکف در مورد نفت شمال بین ایران و اتحاد شوروی امضا شد.
- ۱۴ اسفند ۱۳۲۵
  : سیدحسن تقی‌زاده در نامه‌ای به قوام السلطنه، نخست وزیر، خواستار تجدید نظر در میزان حق الامتیاز ایران از نفت جنوب شد.
- ۲۹ مهر ۱۳۲۶
  : موافقت‌نامه قوام ـ سادچیکف از طرف مجلس باطل اعلام شد. واگذاری امتیاز نفت به خارجیان مطلقا ممنوع گردید و دولت مکلف به استیفای حقوق ایران از نفت جنوب شد.
- ۱۸ آذر ۱۳۲۶
  : دولت قوام سقوط کرد و مذاکرات دولت با کمپانی نفت جنوب برای استیفای حقوق ایران متوقف شد.
- ۳۰ مرداد ۱۳۲۷
  : پیشنهاد ملی شدن نفت برای نخستین بار توسط عباس اسکندری در مجلس مطرح شد.
- ۱۸ اسفند ۱۳۲۷
  : محمد ساعد، نخست وزیر، شخصا وارد مذاکرات نفت شد و خواستار قبول اصل پنجاه ـ پنجاه از طرف شرکت نفت ایران و انگلیس شد.
-  ۱۵ خرداد ۱۳۲۸
  : رحیمیان، نماینده قوچان در مجلس، از لزوم ملی کردن نفت سخن گفت.
- ۲۶ تیر ۱۳۲۸
  : قرارداد الحاقی گس-گلشائیان از طرف گلشائیان به نمایندگی از طرف دولت ایران به امضا رسید.
- ۲۸ تیر ۱۳۲۸
  : لایحه نفت یا قرارداد گس ـ گلشائیان به مجلس تقدیم شد. این لایحه در جلسه مشترک کمیسیون دارایی و کمیسیون بازرگانی و پیشه و هنر به تصویب رسید.
- ۳ مرداد ۱۳۲۸
  : گلشائیان از وجود یک اختلاف اساسی در مواضع اولیه طرف ایرانی و نماینده شرکت نفت انگلیس و ایران پرده برداشت.
- ۲۷ شهریور ۱۳۲۸
  : در نتیجه کاهش نرخ لیره در برابر دلار، پرداخت‌های «شرکت نفت انگلیس و ایران» به ایران نیز تقلیل یافت.
- ۲۱ مهر ۱۳۲۸
  : محمد ساعد، نخست وزیر، به منظور ترغیب شرکت نفت به انعطاف بیشتر، در برابر خواسته‌های ایران به لندن رفت.
- ۱ آبان ۱۳۲۸
  : بیست تن از نمایندگان گروه‌های مختلف در منزل دکتر مصدق جبهه واحدی به نام «جبهه ملی» تشکیل دادند.
- ۲۰ خرداد ۱۳۲۹
  : آیت‌الله سید ابوالقاسم کاشانی که در تبعید به سر می‌برد، در میان استقبال عظیم مردم به تهران بازگشت.
- ۳۰ خرداد ۱۳۲۹
  : به درخواست علی منصور، کمیسیون مخصوصی برای رسیدگی به کار نفت تشکیل شد و لایحه نفت به این کمیسیون ارجاع شد.
- ۵ تیر ۱۳۲۹
  :علی منصور از نخست وزیری استعفا داد و حاجعلی رزم‌آرا فرمان نخست وزیری گرفت.
- ۲۷ شهریور ۱۳۲۹
  : کمیسیون نفت به سیاست مبهم رزم‌آرا در خصوص نفت اعتراض کرد و خواستار در اختیار قرار گرفتن پرونده و سوابق مذاکرات نفت شد.
- ۶ مهر ۱۳۲۹
  : نمایندگان جبهه ملی در مجلس، رزم‌آرا را به علت تعلل در اجرای قانون 29 مهر سال 1326 (در مورد نفت جنوب) استیضاح کردند.
- ۱۳ آبان ۱۳۲۹
  : انگلیسی‌ها در جلسات خود با مامورین وزارت خارجه آمریکا از آنان خواستند که اعلام توافق آرامکو و عربستان را به تعویق بیندازند.
- ۴ آذر ۱۳۲۹
  : پیشنهاد ملی کردن نفت برای نخستین بار در خانه نریمان توسط نمایندگان جبهه ملی به تصویب رسید.
- ۸ آذر ۱۳۲۹
  : دکتر مصدق، حائری‌زاده، صالح، مکی و دکتر شایگان پیشنهادی به کمیسیون نفت در مورد ملی شدن نفت در تمام مناطق ایران دادند.
- ۱۱ آذر ۱۳۲۹
  : رزم‌آرا با نماینده کمپانی در تهران ملاقات کرد و امضای قریب الوقوع توافق آرامکو و عربستان سعودی را به وی متذکر شد.
- ۱۴ آذر ۱۳۲۹
  : نماینده کمپانی نفت در پاسخ رزم‌آرا اظهار داشت که هیچ گونه توافق جدیدی بین عربستان و آرامکو به امضا نرسیده است.
- ۲۶ آذر ۱۳۲۹
  : دکتر مصدق در خصوص منافع اقتصادی ملی شدن صنعت نفت در ایران، به مجلس گزارش داد.
- ۲۸ آذر ۱۳۲۹
  : دکتر شایگان در جلسه مجلس به نمایندگان اطمینان داد که با ملی شدن صنعت نفت، درآمد ایران افزایش خواهد یافت.
- ۳ دی ۱۳۲۹
  : دکتر مظفر بقایی در جلسه مجلس شورا از بستن شدن پالایشگاه آبادان و فروش نفت خام سخن گفت و پیش‌بینی کرد که ازدحام مشتریان در اسکله‌ها، مثل دکان‌های نانوایی خواهد بود.
- ۵ دی ۱۳۲۹
  : رزم‌آرا لایحه نفت را از مجلس پس گرفت.
- ۹ دی ۱۳۲۹
  : چهار روز بعد از پس گرفتن لایحه نفت توسط رزم‌آرا از مجلس، قرارداد تنصیف منافع عربستان و شرکت نفتی آرامکو به امضا رسید.
- ۱۱ دی ۱۳۲۹
  : رزم‌آرا در ملاقات با شاه برای انحلال مجلس و اعلام حکومت نظامی در صورت بهتر نشدن وضع توافق کردند.
- ۱۴ دی ۱۳۲۹
  : مجلس سخنان فروهر (وزیر دارایی) در هنگام استرداد لایحه نفت را مردود دانست و فروهر ناگزیر به استعفا شد.
- ۲۱ دی ۱۳۲۹
  : گزارش کمیسیون نفت در مخالفت با لایحه گس ـ گلشائیان در مجلس تایید شد.
- ۳ بهمن ۱۳۲۹
  : گریدی، سفیر آمریکا، در گزارش به وزارت امور خارجه آمریکا وضعیت نخست وزیر و راه‌های پیش‌روی وی را ارزیابی کرد. او در این گزارش از روی خوش نشان ندادن شاه به نخست وزیران قوی و کارشکنی وی در برابر رزم‌آرا خبر داد.
  : در گزارش سفیر آمریکا آمده است که رزم آرا به شوروی‌ها اطلاع داده بود که جلوی وام اکزیم بانک را به منظور جلوگیری از افزایش نفوذ آمریکا گرفته است.
- ۲۱ بهمن ۱۳۲۹
  : رزم آرا در مذاکره با نماینده کمپانی بار دیگر مسئله تنصیف منافع را مطرح کرد.
  : شرکت نفت با تنصیف عواید در ایران مخالفت کرد.
- ۱ اسفند ۱۳۲۹
  : بانک مرکزی انگلیس در گزارش خود به وزارت خارجه آن کشور درخواست مطالعه امکانات مداخله از راه اشغال نظامی میدان‌های نفتی و تصفیه خانه را مطرح کرد.
- ۲ اسفند ۱۳۲۹
  : رزم آرا در برابر نمایندگان کمیسیون نفت اظهار داشت که به شرط خودداری از شتابزدگی با فکر ملی کردن صنعت نفت مخالفتی ندارد.
- ۴ اسفند ۱۳۲۹
  : سفیر بریتانیا در ملاقات با رزم آرا اعلام کرد انگلستان با هرگونه طرحی که متضمن ملی شدن صنعت نفت باشد، مخالف است و آمادگی شرکت برای مذاکره درباره برقراری تنصیف عواید را مطرح کرد.
- ۱۱ اسفند ۱۳۲۹
  : اعلامیه‌ای از سوی فداییان اسلام منتشر شد که مردم را برای روز بعد به جلسه سخنرانی در خصوص «مقدرات ایران و نفت» در مسجد سلطانی دعوت می‌کرد.
  : آیت‌الله کاشانی نیز در اعلامیه‌ای طبقات مردم را به شرکت در جلسه سخنرانی در مسجد سلطانی دعوت کرد.
- ۱۲ اسفند ۱۳۲۹
  : سفیر بریتانیا در تهران، با نورث کرافت، نماینده کمپانی، در مورد سیاست رزم آرا در قضیه نفت به مذاکره پرداخت.
  : رزم‌آرا در کمیسیون نفت حضور یافت و اعلام کرد که موضوع نفت برای مطالعه متخصصین ارجاع شده است.
  : دکتر مصدق در نامه‌ای به رزم آرا نوشت: ملت ایران مطمئن است که در همان سالِ اول ملی شدن صنعت نفت، بیش از اینها بفروشد و عواید کسب کند.
- ۱۴ اسفند ۱۳۲۹
  : حسین مکی در سخنرانی خود در کمیسیون نفت پیش بینی کرد که نفت ایران تحت هرگونه شرایطی، بعد از ملی شدن، به فروش خواهد رفت.
- ۱۶ اسفند ۱۳۲۹
  : رزم آرا توسط خلیل طهماسبی، از اعضای فداییان اسلام، کشته شد.
  : شاه چند ساعت پس از ترور رزم آرا، اسدالله علم را به دیدن سفیر انگلیس فرستاد تا از نظر او درباره کسی که باید دولت جدید را تشکیل دهد، اگاه شود.
  : سفیر آمریکا در گزارش به واشنگتن، ترور رزم آرا را به دلیل روی موافق نشان دادن او با فعالیت‌های کمونیستی و عمل در جهت منافع خارجی‌ها در مسئله نفت دانست.
- ۱۷ اسفند ۱۳۲۹
  : دکتر مصدق، پیشنهاد ملی شدن نفت را در کمیسیون صنعت مخصوص نفت به رای گذاشت و به اتفاق آرا تصویب شد.
- ۲۱ اسفند ۱۳۲۹
  : حسین علاء مامور تشکیل کابینه شد.
- ۲۳ اسفند ۱۳۲۹
  : سفیر انگلیس از علا درخواست کرد که موضوع اختلاف با کمپانی به داوری ارجاع شود. علا با این درخواست مخالفت کرد.
- ۲۴ اسفند ۱۳۲۹
  : گزارش کمیسیون نفت مبنی بر ملی شدن صنعت نفت به اتفاق آرا در مجلس شورای ملی تصویب شد.
- ۲۶ اسفند ماه ۱۳۲۹
  : دین اچسن، وزیر امور خارجه آمریکا، در تلگرافی به سفیر آن کشور در تهران، از عدم مخالفت آمریکا با ملی کردن نفت در ایران به منظور جلوگیری از افتادن این کشور به دامان شوروی خبر داد.
  : مک‌گی برای دیدار با شاه و علا و کسب اطلاعات تازه از مسئله نفت وارد تهران شد.
- ۲۷ اسفند ۱۳۲۹
  : بریتانیا از همان روز ترور رزم آرا، بر آن بود که اگر در تهران با بن‌بست مواجه شود، به زور متوسل گردد. به همین جهت دو ناوچه جنگی به خلیج فارس اعزام کرد.
- ۲۹ اسفند ۱۳۲۹
  : گزارش کمیسیون نفت در سنا به تصویب رسید و صنعت نفت در ایران ملی شد.
...