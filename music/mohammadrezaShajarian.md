# گاه‌شمار محمدرضا شجریان

* گاه‌شمار ایجاد شده براساس داده‌های [وبگاه رسمی](https://mohammadrezashajarian.com/%d9%85%d8%ad%d9%85%d8%af%d8%b1%d8%b6%d8%a7-%d8%b4%d8%ac%d8%b1%db%8c%d8%a7%d9%86/) محمدرضا شجریان می‌باشد.

...گاهشمار
- سال ۱۳۱۹
  :تولد اول مهر ماه در مشهد
- سال ۱۳۲۴
  :آغاز خوانندگی‌های کودکانه در خلوت
- سال ۱۳۲۶
  :ورود به سال اول پانزدهم بهمن در مشهد.
- سال ۱۳۲۷
  :آموختن تلاوت قران در نزد پدر
- سال ۱۳۲۸
  :شرکت در مجمع تلاوت قرآن در نه سالگی.
- سال ۱۳۲۹
  :آغاز تلاوت‌های قرآن در میتینگ‌ها و اجتماعات سیاسی آن سال‌ها. گذراندن سال چهارم مدرسه در دبستان فرخی.
- سال ۱۳۳۱
  :تلاوت قرآن برای اولین بار در رادیو خراسان به دعوت رییس رادیو.
- سال ۱۳۳۲
  :قبولی در امتحانات ششم ابتدایی با عنوان شاگرد ممتاز در بین دانش‌آموزان مشهد. آغاز تحصیل در دبیرستان شاه رضا.
- سال ۱۳۳۴
  :شرکت در مسابقات فوتبال دبیرستان‌های مشهد.
- سال ۱۳۳۶
  :ورود به دانشسرای مقدماتی در مشهد. آشنایی با آقای جوان اولین معلم موسیقی شجریان (معلم سرود و موسیقی در دوران تحصیل در دانشسرای مقدماتی در مشهد).
- سال ۱۳۳۸
  :آغاز همکاری با رادیو خراسان و اجرای آوازهای بدون ساز و قرائت قرآن برای رادیو به طور افتخاری.
- سال ۱۳۳۹
  :دریافت دیپلم دانشسرای مقدماتی و استخدام در آموزش و پرورش و انتقال به بخش رادکان و تدریس در دبستان خواجه نظام الملک و آشنایی با سنتور.
- سال ۱۳۴۰
  :آشنایی با نت و فراگیری سنتور نزد آقای جلال اخباری و شروع سنتور سازی و تحقیق برای بهتر کردن صدای سنتور. جشن عقدکنان در ۲۱ مهر ماه با دوشیزه فرخنده گل افشان در شهر قوچان.
- سال ۱۳۴۱
  :جشن عروسی در مشهد (در ۲۰ مرداد ماه) و آغاز یک زندگی خانوادگی سی ساله با ایشان که حاصل آن سه دختر و یک پسر است.
- سال ۱۳۴۲
  :انتقال از بخش رادکان به روستای شاه‌آباد مشهد به عنوان مدیر دبستان شاه‌آباد. تولد راحله (فرزانه) فرزند اول در ۲ مهر ماه در مشهد. ساختن اولین سنتور خود با چوب توت.
- سال ۱۳۴۴
  :تولد دختر دوم افسانه در ۲۸ اردیبهشت ماه در مشهد. (افسانه بعدها با پرویز مشکاتیان ازدواج می‌کند). انتقال از شاه‌آباد به شهر مشهد و تدریس در کلاس ششم دبستان پهلوی از مهر ماه. شرکت در مسابقات والیبال معلمان مشهد.
- سال ۱۳۴۵
  :انتقال از دبستان پهلوی به دبستان عبداللهیان مشهد و نظامت و معاونت دبستان مذکور.
- سال ۱۳۴۶
  :تدریس در دبستان‌های مشهد و انتقال در ۲۵ آذر از مشهد به تهران. تدریس در دبیرستان صفوی. آغاز فعالیت با برنامه‌های رادیو ایران. آشنایی با استاد احمد عبادی. راه‌یابی به کلاس درس آواز استاد اسماعیل مهرتاش و انجمن خوشنویسان نزد استاد بوذری. آشنایی با رضا ورزنده (استاد سنتور) در تابستان همین سال. اجرا و ضبط اولین برنامه‌ی در رادیو ایران که با عنوان «برگ سبز شماره‌ی» در شب جمعه ۱۵ آذر ماه پخش شد. کار در رادیو با نام مستعار «سیاوش بیدکانی» تا سال ۱۳۵۰ خورشیدی و بعد در رادیو و تلویزیون با نام خودش. آشنایی با اسماعیل مهرتاش در کلاس آواز ایشان.
- سال ۱۳۴۷
  :انتقال از آموزش و پرورش به وزارت منابع طبیعی. راه‌یابی به کلاس خط استاد حسن میرخانی.
- سال ۱۳۴۸
  :تولد دختر سوم مژگان در ۲۷ اردیبهشت ماه در تهران. تاسیس و شروع رادیو اف-ام به طریقه‌ی استریو فونیک و اجرای برنامه‌ی «سه گاه» به همراهی سه تار عبادی و تار مجد برای اولین بار به طریقه‌ی استریو. شرکت در جشن هنر شیراز برای اولین بار. قبولی در امتحان خط (مرحله‌ی عالی). راه‌یابی به کلاس خط استاد حسین میرخانی.
- سال ۱۳۴۹
  :آغاز همکاری با برنامه‌های تلویزیون ملی ایران در برنامه‌ی «هفت شهر عشق». قبولی در امتحان خط (مرحله‌ی ممتازی) انجمن خوشنویسان وزارت فرهنگ و هنر. سفر به برغان با استاد حسین میرخانی (خطاط)، ابراهیم بوذری (استاد خط)، خسرو زعیمی (مدیر عامل انجمن خوشنویسان) و فرامرز پیل ارام (نقاش و استاد نقاشی خط شجریان).
- سال ۱۳۵۰
  :آشنایی با استاد فرامرز پایور و مشق سنتور نزد ایشان و آموزش ردیف آوازی صبا نزد فرامرز پایور. آشنایی و همکاری با هوشنگ ابتهاج در برنامه‌های «گل‌های تازه» رادیو.
- سال ۱۳۵۱
  :شروع تهیه‌ی برنامه‌های گل‌های تازه توسط هوشنگ ابتهاج در رادیو و همکاری با او. دیدار و اشنایی با آقای دوامی به وسیله‌ی فرامرز پایور. آغاز فراگیری ردیف‌های آوازی و تصانیف قدیمی نزد استاد عبدالله دوامی. برگذاری کنسرتی در شمال ایران با منصور صارمی و هنرمندان دیگر.
- سال ۱۳۵۲
  :آشنایی با استاد نورعلی برومند و فراگیری شیوه‌ی آوازی سید حسن طاهرزاده نزد ایشان در مرکز حفظ و اشاعه‌ی موسیقی و آشنایی با هنر جویان مرکز مانند محمدرضا لطفی، ناصر فرهنگفر، حسین علیزاده، جلال ذوالفنون و گنجه‌ای و مقدسی و حدادی و دیگران.
- سال ۱۳۵۳
  :سفر برای کنسرت‌های هند و پاکستان و افغانستان با استاد احمد عبادی. سفر به چین و ژاپن با احمد احرار و کریم فکور و حسین ملک و پرویز قاضی‌سعید به عنوان میهمانان ویژه برای گشایش پروازهایی به این دو کشور.
- سال ۱۳۵۴
  :تولد همایون فرزند چهارم در ۳۰ اردیبهشت ماه در تهران. ماموریت رادیو و تلویزیون برای کنسرت‌های فروردین در ایالات مختلف امریکا. انتقال از وزارت منابع طبیعی به رادیو. قطع رابطه با مرکز حفظ و اشاعه‌ی موسیقی و ادامه‌ی درس آواز در منزل استاد نورعلی برومند.
- سال ۱۳۵۵
  :شرکت در جشنواره‌ی توس (نیشابور) با فرامرز پایور، سایه، حسن ناهید، رحمت‌الله بدیعی، محمد اسماعیلی، عبدالوهاب شهیدی و هوشنگ ظریف. حضور در برنامه‌ی جشن هنر شیراز (در حافظیه) با محمدرضا لطفی و فرهنگفر و اجرای برنامه‌ی «راست پنجگاه». کناره‌گیری رسمی و قطع رابطه‌ی کامل از رادیو در اسفند ماه. اجرای آواز در صفحات ردیف نوازی کانون پرورس فکری کودکان و نوجوانان. بهره‌گیری از محضر آقای برومند (در منزل خود استاد) به شیوه‌ی اواز مرحوم طاهرزاده (اخرین جلسه روز چهار شنبه ۲۹ دی ماه). فوت رضا ورزنده (۲۹ دی ماه) و نورعلی برومند (۳۰ دی ماه). آغاز ضبط تصانیف قدیمی با صدای عبدالله دوامی.
- سال ۱۳۵۶
  :اجرای برنامه‌ی «نوا» (چهره به چهره) به همراهی محمدرضا لطفی و گروه شیدا در جشن هنر شیراز. اجرای موسیقی «چهره به چهره» و «گلبانگ». کناره‌گیری از رادیو به خاطر جو نامساعد. تاسیس شرکت دل‌آواز برای انتشار برنامه‌های خود.
- سال ۱۳۵۷
  :احراز مقام اول تلاوت قرآن سراسر کشور در مرداد ماه. اجرای بخشی از تلاوت قرآن. انتشار آلبوم «گلبانگ» (دو نوار). همکاری در تاسیس کانون «چاووش» با هوشنگ ابتهاج و محمدرضا لطفی برای ادامه‌ی فعالیت‌های موسیقی در خارج از رادیو تلویزیون.
- سال ۱۳۵۸
  :آشنایی با فیلسوف یگانه استاد غلامرضا دادبه (جانسوز) در منزل استاد خط مرتضی عبدالرسولی و آغاز فراگیری و شناخت بایگانی‌های فرهنگ و نوا، فرهنگ پهلوانی و جوانمردان، فرهنگ مادرنوایی و… . اجرای موسیقی «خلوت گزیده» و «پیغام اهل راز» (شامل دو نوار به نام‌های  «راز دل» و «انتظار دل»). آخرین کنسرت‌ها با گروه پایور در مهر ماه در تالار رودکی. کنسرت ماهور (سپیده) با محمدرضا لطفی و گروه شیدا در تالار رودکی و دانشکاه ملی در آبان ماه.
- سال ۱۳۵۹
  :فوت استاد دوامی. اجرای موسیقی «عشق داند» (کنسرت ابوعطا) در اسفند ماه در سفارت آلمان به همراه محمدرضا لطفی. اجرای موسیقی «ساز قصه‌گو» (دستگاه سه‌گاه). انتشار نوار موسیقی «پیغام اهل راز» (شامل دو نوار «راز دل» و «انتظار دل»).
- سال ۱۳۶۱
  :اولین کنسرت در سفارت ایتالیا به همراهی پرویز مشکاتیان و ناصر فرهنگفر (آستان جانان) پس از سه سال کناره‌گیری از فعالیت‌های کنسرتی – اجرای موسیقی «نوا مرکب‌خوانی» و «سرعشق» (ماهور) و «بیداد»
- سال ۱۳۶۲
  :اجرای موسیقی «همایون مثنوی» با منصور صارمی. اجرای موسیقی «چهار گاه» (با فرهنگ شریف) و دیگر آوازها در برنامه‌های خصوصی.
- سال ۱۳۶۴
  :اجرای موسیقی «گنبد مینا» و «جان عشاق». انتشار نوار موسیقی «بیداد».
- سال ۱۳۶۵
  :انتشار نوارهای موسیقی «نوا مرکب‌خوانی»، «سر عشق» (ماهور) و «آستان جانان». ضبط ده آواز به همراهی ویولن حبیب‌الله بدیعی در مونیخ در منزل دکتر علی خادمی.
- سال ۱۳۶۶
  :آغاز کنسرت‌ها در اروپا پس از انقلاب و شروع همکاری با گروه عارف. اجرای موسیقی «دود عود» و «دستان» …
- سال ۱۳۶۷
  :برگذازی سه شب کنسرت برای بزرگداشت حافظ در تالار رودکی (وحدت). انتشار نوار «دستان».
- سال ۱۳۶۸
  :اجرای سرو چمان «ماهور» و «پیام نسیم» (ابوعطا) در کنسرت‌های بهاره در اروپا با پیرنیاکان،‌ جمشید عندلیبی و مرتضی اعیان. اجرای نوا و افشاری «آلبوم طریق عشق» در کنسرت‌های پاییزه اروپا به همراهی مشکاتیان و گروه عارف و دو شب کنسرت در اسفند ماه به دعوت شهردار بارسلون در این شهر به همکاری نی حسین عمومی، تار داریوش طلایی و تنبک شمیرانی.
- سال ۱۳۶۹
  :سفر به تاجیکستان به دعوت خصوصی وزیر فرهنگ و هنر تاجیکستان. پرده‌برداری از پیکره‌ی باربد و دو شب کنسرت در کاخ باربد به همراه کمانچه‌ی محمود تبریزی‌زاده، سه‌تار رضا قاسمی، و تنبک مجید خلج. کنسرت‌هایی در امریکا به همراهی پیرنیاکان، عندلیبی و اعیان. اجرای موسیقی «سرو چمان»، «پیام نسیم» و «دل مجنون» (هر سه در امریکا). کنسرت شجریان برای زلزله‌زدگان رودبار در لس‌آنجلس. سخنرانی در پنج دانشگاه معتبر آمریکا برای دانشجویان و محققین.
- سال ۱۳۷۰
  :برگزاری پنج شب کنسرت در پارک ارم و هشت شب کنسرت‌های افتخاری برای مردم جنوب شهر تهران در فرهنگسرای بهمن (کشتارگاه سابق تهران) در اسفند ماه. برگزاری کنسرت شکوهمندی به مدت پنج شب در محوطه‌ی چهلستون اصفهان. کنسرت‌های اروپا با علی جهاندار و گروه آوا. جدایی از همسر اول خانم فرخنده گل افشان. اجرای موسیقی «دل شدگان» و «آسمان عشق». انتشار نوارهای موسیقی «سرو چمان»، «پیام نسیم»، «دل مجنون» و «خلوت گزیده».
- سال ۱۳۷۱
  :ازدواج با همسر دوم خانم کتایون خوانساری. کنسرت‌های مرحله‌ی دوم در آمریکا با داریوش پیرنیاکان، جمشید عندلیبی و همایون شجریان (اگوست تا نوامبر). برنامه‌ای با هابیل علی‌اف و همایون شجریان در تالار رودکی تهران. اجرای موسیقی «یادایام». انتشار نوارهای «دلشدگان» و «آسمان عشق».
- سال ۱۳۷۲
  : انتشار گزارشی همراه با گفتگویی با شجریان تحت عنوان «محمدرضا شجریان استاد آواز ایران کجاست؟» در نشریه‌ی نوید فضیلت شماره‌ی ۶، مهر ماه تهران. اجرای سه گاه و راست پنجگاه «چشمه نوش» در کنسرت‌های اروپایی به همراهی محمدرضا لطفی و مجید خلج در تابستان.
- سال ۱۳۷۳
  :اجرا برنامه‌ی «قاصدک» در کنسرت‌های دور اروپا با پرویز مشکاتیان و همایون شجریان.
- سال ۱۳۷۴
  :کنسرت‌های اصفهان، شیراز، ساری، کرمان، و سنندج با گروه آوا. برگزاری کنسرتی در اروپا با محمدرضا لطفی در آبان ماه. اجرای موسیقی «چشمه‌ی نوش» در فرانسه. انتشار نوارهای موسیقی «همایون مثنوی»، «گنبد مینا»، «جان عشاق»، «چشمه‌ی نوش» و «یاد ایام». اجرای موسیقی «در خیال».
- سال ۱۳۷۵
  :درگذشت پدر در ۱۸ آذر ماه در سن ۸۵ سالگی. اجرای موسیقی «رسوای دل» در دبی. انتشار آلبوم موسیقی «در خیال». انتشار نوار موسیقی «ساز قصه‌گو».
- سال ۱۳۷۶
  :تولد پسر دوم رایان (از ازدواج دوم) در ونکوور کانادا. اجرای برنامه‌های سه گاه و ماهور در کنسرت‌های دور اروپا با همکاری داریوش طلایی، سعید فرجپوری و همایون شجریان در پاییز. اجرای موسیقی «شب سکوت کویر». اجرا و انتشار آلبوم «معمای هستی» در کلن آلمان. اجرا و انتشار آلبوم موسیقی «شب وصل». انتشار نوار موسیقی «رسوای دل». انتشار نوار موسیقی ابوعطا «عشق داند».
- سال ۱۳۷۷
  :اجرای کنسرت‌های تهران، اصفهان و دور اروپا با گروه آوا. برگزاری کنسرت در آمریکا در شهریور ماه. اجرای «آرام جان». انتشار نوار «پیام نسیم». انتشار نوار موسیقی «شب سکوت کویر». انتشار نوار موسیقی «چهره به چهره». انتشار نوار موسیقی «راست پنجگاه».
- سال ۱۳۷۸
  :اجرای «ماهور» و«افشاری» در پنج شب کنسرت به نفع دانش‌آموزان در شهر هشتگرد. دریافت جایزه‌ی پیکاسو و دیپلم افتخار یونسکو از دبیر کل یونسکو «آقای مایور» شهریور ماه در پاریس. انتشار نوار «آرام جان». اجرای «آهنگ وفا». انتشار نوار تلاوت قرآن (به یاد پدر ۱ و ۲)
- سال ۱۳۷۹
  :انتشار کتاب‌ «راز مانا» (زندگی، دیدگاه و آثار استاد آواز ایران، محمدرضا شجریان)، کار غلامرضا کاشی, محسن گودرزی و علی‌اصغر رمضانپور؛ نشر کتاب فردا. اجرای برنامه‌ی «نوا» (بی تو بسر نمی‌شود) و «داد و بیداد» (زمستان است) در کنسرت‌های دور اروپا و امریکا و کانادا به همراهی حسین علیزاده، کیهان کلهر و همایون شجریان. عمل جراحی کلیه و دهانه‌های معده در واشنگتن در ۲۰ اسفند ماه.
- سال ۱۳۸۰
  :انتشار آلبوم «زمستان است». عمل جراحی برای چسبندگی روده در تهران در ابان ماه.
- سال ۱۳۸۱
  :انتشار آلبوم «بی تو بسر نمی‌شود». اجرای برنامه‌ی «راست پنجگاه» و «مرکب خوانی» (فریاد) در کنسرت‌های دور اروپا و کانادا با حضور حسین علیزاده، کیهان کلهر و همایون شجریان. انتشار نشریه‌ی «دفتر هنر» شماره‌ی ۱۵، ویژه‌ی محمدرضا شجریان در اسفند ماه در کالیفرنیا.
- سال ۱۳۸۲
  :انتشار آلبوم «فریاد». برگزاری کنسرت «همنوا با بم» برای زلزله دلخراش بم در دی ماه ۱۳۸۲
- سال ۱۳۸۴
  :برگزاری کنسرت در آذر ماه در تهران به همراه حسین علیزاده، کیهان کلهر و همایون شجریان.
- سال ۱۳۸۵
  :انتشار دو آلبوم «ساز خاموش» و «سرود مهر». پایان همکاری با حسین علیزاده و کیهان کلهر.
- سال ۱۳۸۶
  :عمل جراحی روده در تهران. درگذشت مادر. برگزاری کنسرت بزرگداشت سعدی در تهران در مرداد ماه به همراه گروه آوا. انتشار آلبوم «غوغای عشقبازان». برگزاری کنسرت در اصفهان در آبان ماه
- سال ۱۳۸۷
  : تور کنسرت آمریکا در بهار. تاسیس گروه «شهناز» به سرپرستی مجید درخشانی. برگزاری کنسرت‌های متعدد به همراه گروه شهناز در تابستان و پاییز در تهران (آخرین کنسرت‌ها در ایران تا پایان فعالیت هنری) با اجرای برنامه‌های «رندان مست»‌ و‌ «مرغ خوشخوان».
- سال ۱۳۸۸
  : انتشار آلبوم «آه باران»‌ در بهار در همکاری مجدد با فرهنگ شریف. انتشار تصنیف «زبان آتش»‌ در حمایت از مردم. انتشار آلبوم «رندان مست». شکایت از صدا و سیما به دلیل پخش بدون اجازه و سو استفاده از آثار او. برگزاری تور کنسرت در اروپا به همراه گروه شهناز در شهریور. برگزاری دو شب کنسرت در قونیه در آذر.
- سال ۱۳۸۹
  :برگزاری کنسرت در لندن، فروردین ماه به همراه گروه شهناز. تور کنسرت اروپا و استرالیا به همراه گروه شهناز در بهار با اجرای برنامه «رندان مست» و «بی همزبان». برپایی نمایشگاه سازهای ابداعی در تهران. کنسرت مرداد ماه در فستیوال بیت‌الدین لبنان. کنسرت بهمن ماه در دوبی.
- سال ۱۳۹۰
  :انتشار آلبوم «مرغ خوشخوان»‌ در شهریور. برگزاری تور پاییزی کنسرت در اروپا به همراه گروه شهناز با اجرای برنامه «فکر عشق» (بیات اصفهان) و «ساکن جان» (سه‌گاه)
- سال ۱۳۹۱
  :تور بهاره کنسرت در آمریکا به همراه گروه شهناز. بازگشت به ایران پس از یک سال دوری از وطن در مهرماه. برگزاری کنسرت «رنگ‌های تعالی» به همراه برادران پورناظری و ارکستر سازهای نوین (سازهای ابداعی استاد شجریان) متشکل از نوازندگان بین‌المللی در زمستان
- سال ۱۳۹۲
  :برپایی نمایشگاه سازهای ابداعی در تهران
- سال ۱۳۹۳
  :برگزاری تور کنسرت در اروپا با اجرای برنامه‌های «سرگشتگان عشق» (راست پنجگاه) و «دل بی‌تاب» (دشتی و بیات ترک) در پاییز
- سال ۱۳۹۴
  :اجرای آخرین کنسرت در ۴ مهر ۱۳۹۴ در شهر قونیه
- سال ۱۳۹۵
  :انتشار پیام ویدئویی نوروزی و اعلام ابتلا به سرطان. انتشار آلبوم «طریق عشق» در ۵ مهر
- سال ۱۳۹۸
  :بستری شدن در بیمارستان جم در پی وخامت حال دراسفند ماه. انتشار آلبوم «خراسانیات»
- سال ۱۳۹۹
  :درگذشت در ۱۷ مهر در بیمارستان جم. خاکسپاری در آرامگاه فردوسی در توس در ۱۹ مهر.
...
